# Designsystem og UX-prinsipper

Les denne når oppgaven berører `styles.css`, nye kontroller/knapper, eller
visuell konsistens på tvers av nivåer (område/mappe/liste/listepunkt).

Appen skal føles **visuelt ryddig, konsistent og forutsigbar**.

## Typografi og skala

Fonten er **Atkinson Hyperlegible Next** — valgt for lesbarhet/tilgjengelighet.
Den er selvhostet: `@font-face` øverst i `styles.css` peker på `assets/fonts/`,
ikke på Google Fonts ([`sikkerhetsheadere.md`](sikkerhetsheadere.md)). Alle synlige listepunkter (tekst, ikoner,
knapper, kontroller) er skalert opp ~30 % i forhold til det opprinnelige
designet, mens padding/margin/gap IKKE er skalert tilsvarende — bevisst valg:
større, mer lesbare og lettere treffbare listepunkter i et fortsatt kompakt UI.

Områder, mapper, lister og listepunkter deler **identisk oppsett**: et område
ER et listekort (`.card`) og en mappe ER en listepunkt-rad (`.item`), bare i
nav-modalen (`docs/menus.md`). Dermed er tittel-typografi (20px/600 `.card-title`),
radhøyder, luft og ikonstørrelser like på alle nivåer uten egne regler.

Tekststørrelsene er tokens (`--fs-xs` 15 / `--fs-sm` 17 / `--fs-md` 18 /
`--fs-base` 19 (brødtekst) / `--fs-lg` 20 (titler) / `--fs-xl` 24
(modal-overskrifter)). Bruk et token, ikke en px-verdi — «juster all tekst X %»
skal være én endring. Kun ikon-/en-gangs-geometri (brand-mark, ikon-bokser)
står fortsatt som px.

## Tokens, ikke hardkoding (styles.css, øverst)

`--control-h` (49px), `--control-radius` (14px), `--control-bg`
(rgba(255,255,255,.75)), `--toolbar-pad`, `--text-shadow`,
`--grad-green/-accent/-red/-yellow` (knappe-gradienter), `--danger`/`--warn`
(fare/advarsel som flate- og signalfarge), skygge- og radius-variablene. Nye
kontroller skal bruke disse — aldri egne ad hoc-verdier. Endres et token, skal
hele appen følge med.

Alle knapper i samme knapperad har identisk høyde/radius/flate (`--control-h`
/ `--control-radius`). Gjelder ＋-knapper, søppelkasser, breadcrumb-knappene og kontoknappen.

## Den sikre sonen (`--safe-top`/`-right`/`-bottom`/`-left`)

Fire tokens som sier hvor mye av viewportet systemets egne flater dekker:
statusfelt eller hakk øverst, gestelinje nederst, hakk og avrundede hjørner i
sidene. De leses fra `env(safe-area-inset-*)`.

**En vanlig nettleser rapporterer ingenting** — der er alle fire 0, og hver
regel som bruker dem regner ut nøyaktig det samme som før. Verdier finnes bare
i mobilappen, og bare fordi `index.html` ber om å få tegne under systemfeltene
(`viewport-fit=cover`). Uten den ville appen i stedet stått med en
fremmedfarget stripe øverst og nederst.

**Regelen: alt som ligger `position: fixed` mot en viewport-kant legger sonen PÅ
sin egen avstand.** Det gjelder toppmenyen (`padding`), kontoknappen
(`top`/`right`), modal- og popover-skallet (`padding` på overlayet), board-ets
side- og bunn-padding, og de tre bunn-pillene: toasten, lagringsstatusen og
oppdateringsbanneret. Et panel som klemmes mot viewporthøyden
(`.modal`, `.switcher-panel`) tar `100%` inn i sin `max-height` — `vh` måler
hele skjermen, `100%` måler overlayets innholdsboks, altså sonen.

To ting som ser ut som avstand, men er sentrering og bredde: en flate som
**sentreres** mot viewportet må sentreres i det BRUKBARE feltet (toasten flytter
`left` et halvt inset-avvik og tar sonen inn i sin `max-width`), og en flate som
**sentreres i et overflow** må gjøre det med `margin: auto`, ikke `align-items:
center` — en boks som er høyere enn containeren blir da klippet på toppen, og
overflow mot start-kanten kan ikke rulles fram (innloggingsskjermen med
tastaturet oppe).

Det som regnes ut i JS kan ikke få sonen fra CSS, og leser den i stedet fra
`safeInsets()` i `app.js`: demonstrasjonens kort (`placeTour`), popover-skallet
på desktop (`positionSwitcherPanel`), søppelkassens sveipefelt (`openField` —
feltet utvider seg mot HØYRE og stopper ved den brukbare kanten; sveipe-strekket
regnes ut fra bredden og følger med), og de tre stedene som trenger den
BRUKBARE bunnen i stedet for viewportkanten — kolonnebudsjettet
(`docs/board-layout.md`) og dra-og-slippets to scroll-grenser
(`docs/drag-and-drop.md`). `env()` erstattes når custom-propertyen regnes ut, så de fire
løser seg til vanlige px-verdier når de leses — i motsetning til `--board-gap`,
som er en `clamp()` og derfor må leses fra en oppløst egenskap
(`docs/board-layout.md`).

**Flaten bak systemfeltene er vår, og den er lys.** Når siden tegner under
statusfeltet og gestelinjen, er det Huskis' egen lyse flate klokka og
gestelinjen ligger oppå — derfor ber Android-temaet om MØRKE glyfer
(`windowLightStatusBar`/`windowLightNavigationBar`), og bruker et lyst
foreldretema i stedet for DayNight, slik at telefonens mørke modus verken
snur glyfene eller maler en svart stripe over toppen av siden vår. Erklæringene
står i `android/app/src/main/res/values/styles.xml` (+ `values-v27/` for
gestelinjen, som først finnes fra API 27).

Temaet er ikke nok alene: Capacitors `SystemBars`-plugin SETTER utseendet i
runtime, og med standardverdien (`DEFAULT`) leser den telefonens nattmodus — i
mørk modus ba den derfor om LYSE glyfer og overstyrte temaet. `SystemBars.style
= "LIGHT"` i `capacitor.config.json` låser den til mørke glyfer, også etter en
rotasjon eller et modusbytte (pluginen legger den valgte stilen på igjen ved
konfigurasjonsendring). Én drakt, ett svar, uansett lag.

**Unntaket er bunnfeltet på API 24–26.** `windowLightNavigationBar` finnes
først fra API 27, og runtime-veien er en no-op før det: treknappsradens glyfer
er lyse uansett hva vi ber om. De versjonene får derfor en mørk stripe å ligge
på (`@color/systemNavScrim`) i stedet for et gjennomsiktig felt; fra API 27 er
feltet gjennomsiktig og glyfene mørke, så flaten vår når helt ned.

Voktere: `tests/safe-area.test.js` (setter sonen og måler at chromet flytter
seg, begge viewportene) og `tests/capacitor-android.test.js` (erklæringene
sonen og systemfeltenes utseende hviler på).

Skjermtastaturet hører til samme bilde: det krymper viewportet i stedet for å
legge seg oppå det, så feltet som redigeres kan bli liggende under det. Sidens
`scroll-padding-top` og resize-lytteren i `app.js` ruller det fram igjen — se
[`board-layout.md`](board-layout.md) («Topp»).

## Luft-regler (padding/margin/gap)

- **Symmetri per listepunkt**: et listepunkt skal ha samme luft på alle kanter — én
  padding-verdi, ikke ulike topp/høyre/bunn/venstre. (Full-bredde-paneler har
  symmetrisk v/h-par der siden styres av en token, f.eks. `--toolbar-pad`.)
- **Utenfor ≥ inni**: luften rundt/mellom listepunkter (margin/gap) skal alltid
  være minst like stor som paddingen inni dem — trangere inni enn utenfor
  oppleves harmonisk, det motsatte ikke. (F.eks. item-padding 6 / item-gap 8;
  chip-padding 6 / chip-gap 8; kort-seksjonspadding 10 / `--board-gap` ≥ 12.)
- Listekortet er en flex-kolonne: `.card-head` øverst + `.card-body` (alt annet).
  `.card-body` bærer luften (`gap: 10px` mellom seksjonene + `padding: 10px 0`
  topp/bunn); seksjonene (items/skjema/listepunkt-kurv) har 10px sidepolstring →
  jevn 10px-luft langs alle kanter inne i kortet. Luften bor i body-en (ikke på
  `.card`) så en **kollaps** (body → høyde/padding 0) gir et nøyaktig header-høyt
  kort. Se listekollaps under.

## Ikoner (`.icon`, `icons.js`)

Egendefinert SVG-ikonsett, **fargelagt**: streker er SVARTE (`stroke="#111"`,
hardkodet — IKKE lenger `currentColor`) og flater fylles med hvit + palettfarger
der motivet tilsier det (kart under). **stroke-width 1.05** (30 % tynnere enn
opprinnelig 1.5), viewBox 0 0 24 24, avrundede linjer/hjørner. Alle ikoner har
klassen `.icon` (`width/height: 1em` — skalerer med `font-size` på listepunktet de
limes inn i).

**Fargekart** (fyllene er hardkodet hex som speiler palettens seks første farger,
HSL S=20 % L=60 %: farge 1–6 = `#ad8585 #adad85 #85ad85 #85adad #8585ad #ad85ad`;
grå = `#c0c4c9`):

| Ikon | Fyll |
|---|---|
| Globus (område) | de seks globusfeltene = palettfarge 1–6 |
| Del (share) | stor sirkel farge 1, de to små farge 2 og 3 |
| Søppelkasse (trash/trashSwipe) | kroppen grå |
| Mappe | farge 2 (gulaktig mappefarge) |
| Liste | hvit flate, svarte punkter/linjer |
| Øye (vis) | hornhinne hvit, pupill svart |
| Person (mine) | hode + kropp farge 4 |
| Tre personer (delte) | hver person farge 1 / 2 / 3 |
| Brev (e-postvarsel) | hvit |
| Objektmeny (menuDots) | tre grå prikker med svart kontur |
| Blyant (endre navn) | skaftet farge 2 |
| Flytt (moveArrows) | ingen fyllflate — kun svarte streker |
| Mappekategori (groupCategory) | venstre klamme (svart) + mappa fra `folder` (farge 2), nedskalert inn i klammen |
| Oppløs (bubbleBurst) | ingen fyllflate — kun svarte streker |
| Dør inn (login) | dørfeltet hvitt |
| Hengelås | låst = farge 1, åpen = farge 3 |
| Kalender/klokke | flate hvit |
| Hånd-opp (ansvarlig) | person farge 4 |
| Lyspære (introduksjon, konto-modalen) | pæra farge 2, sokkelen kun streker |

Unntak som beholder `currentColor` (rene glyfer på massive fargeknapper):
`.btn-glyph` (dør-ut på «Logg ut» og «Forlat», søppelkasse på «Slett konto» og
«Slett … for alle») og avkryssings-haken (`.item-check`). Søppelkasse-glyfen
finnes i to eksemplarer med SAMME tegning: inline i `index.html` for «Slett
konto» (statisk markup) og som `ICONS.trashGlyph` for del-modalens knapp (bygget
i JS). Endrer du motivet, endre BEGGE — som for logoen. Merk at glyfen er en
annen tegning enn `ICONS.trash`: søppelkasse-KNAPPENE har en grå fyllflate,
glyfen har ingen fyll, bare streker i `currentColor`.
＋-ikonet og kategori-knappens ikon (`.add-cat-btn`) er IKKE unntak — begge er
svarte (`#111`) som resten av settet, også på de fargede knappene.

**Kryss-ikonet** (`ICONS.xmark`, samt inline i `index.html`): lukkeknappenes ✕
er en egen SVG med samme strek (1.05) og runde ender som resten av settet,
`stroke="currentColor"` så CSS styrer farge; de arver `.icon-btn`-fargen
(`--ink-soft`). Objektene har ikke lenger noe ✕ — sletting ligger i
objektmenyen (`docs/menus.md`).

- **Statiske forekomster** (panel-title-ikoner, søppelkasse-knapper,
  del-knapper, logo/brand-mark) limes rett inn som `<svg>`-markup i
  `index.html` — ingen build-steg, så det er enklest å holde dem der de brukes.
- **Dynamiske forekomster** (objektmenyknappen og alle radene i menyen,
  delt/låst-merker, lås-knappen i del-modalen, auth-heading-ikonet,
  sveipefelt-søppelkassen, søppelkassene i kortene, antall-pillene,
  tom-tilstander) bygges fra `window.ICONS` (`icons.js`, lastet før `app.js`)
  via `el.innerHTML = ICONS.xxx`.
- Dra-håndtakene er fjernet: draging inviteres ved trykk-og-hold på et objekts
  navn-/tittelsone (`attachHoldDrag`, se `docs/drag-and-drop.md`). Under holdet
  får det objektet som skal løftes et lite «press» (`.drag-hold`, scale).
- **Logo (`favicon.svg` + brand-mark på innloggingsskjermen)**: tre stablede
  lister — samme motiv som `list`-ikonet, men tegnet som tre avrundede kort
  forskjøvet nedover/til høyre; kun det fremste kortet har de tre listepunktene
  (prikk + strek). Logoen er fargelagt: **svarte** streker/prikker, og de tre
  kortene fylles med palettfarge **3/2/1** (bakerst→fremst — det fremste kortet
  har farge 1), slik at det fremste kortet dekker strekene på kortene bak →
  «papirbunke»-effekt. Tynnere strek enn ikonsettet (0.9) så listepunktene
  overlever i 16px favicon. Logoen finnes to steder (samme markup): `favicon.svg`
  (frittstående fil, siden `<link rel="icon">` ikke kan peke på en JS-streng) og
  inline i `.brand-mark` (`index.html`). Endrer du motivet/fargene, oppdater
  BEGGE.
- `--icon-stroke` (token, 1.05px): linjetykkelsen for CSS-tegnede (ikke-SVG)
  streker som skal matche ikonsettets stroke-width visuelt — brukt av
  sveipefeltets pil (`.swipe-arrow::before`/`::after`), som tidligere hadde en
  hardkodet, tykkere strek (2.5px).

## Fargede knapper: `.btn-solid` + `.btn-green`/`.btn-accent`/`.btn-red`/`.btn-yellow`

ÉN felles stil for alle fargede knapper — aldri egne ad hoc-gradienter.
Fargeverdiene er en kontrastkontrakt og er håndhevet av
`tests/a11y-contrast.test.js` — se `docs/tilgjengelighet.md` før du endrer en av
dem.

**Fargen følger av HVA SOM LIGGER OPPÅ FLATEN**, ikke av hvor positiv handlingen
er. Det er derfor det finnes både en grønn og en blågrønn:

| Klasse | Flate | Bærer | Brukes av |
|---|---|---|---|
| `.btn-green` | lys grønn | **svart ikon**, aldri tekst | ＋-knappene (ny liste/mappe/område/listepunkt/kategori) |
| `.btn-accent` | blågrønn | **hvit tekst** | Lagre, Inviter, Godta, Gjenopprett, Neste, Logg inn, Bruk bildet, Plasser |
| `.btn-red` | rød | hvit tekst | tøm-knappen, Forlat deling, Kast ut, Slett … for alle, Slett konto |
| `.btn-yellow` | gul | **mørk tekst** | lås-knappene i del-modalen, og **Logg ut** |

- `.btn-solid`: hvit skrift m/ `--text-shadow`, `--shadow-sm`, og felles
  hover-feedback: flaten **lysner litt** (`filter: brightness(1.09)`) og
  skyggen løftes — tydelig, men ikke dramatisk fargeendring.
- **Lysretning: alle fire gradientene er loddrette (`180deg`) med den lyseste
  enden ØVERST.** Skyggene i appen er forskjøvet nedover — lyset kommer skrått
  ovenfra — og en flate som lysner nedover ville lyssatt seg motsatt av sin
  egen skygge. Loddrett legger dessuten hele fargespranget over knappens
  korteste akse, så gradienten leses like tydelig på en bred tekstknapp som på
  en kvadratisk ＋. Samme retning gjelder alle andre flate-gradienter
  (avatarene, auth-bakgrunnen); de eneste vannrette (`90deg`) er sveipefeltenes
  fyll, som følger fingeren og ikke er lyssetting.
  `tests/a11y-contrast.test.js` håndhever både retningen og at den lyseste
  enden står først.
- **`.btn-green` skal aldri få tekst.** Grønnfargen er LYS med vilje, fordi det
  eneste som ligger på den er et svart ikon (6.96:1 mot den lyse enden). En
  grønn mørk nok til hvit tekst presset ikonkontrasten ned mot 3:1-gulvet — og
  på en ikon-bare knapp ER ikonet hele knappen. Trenger du en grønn knapp med
  tekst, er svaret `.btn-accent`. Runtime-testen håndhever det.
- **`.btn-accent`** er kontoikonets egen blågrønne (`#85adad`), mørknet til den
  bærer hvit tekst (4.84:1). Samme farge brukes av alt annet som har en hvit
  glyf på seg: bryterne, avkryssings-fyllet, avatarene, glidebryter-håndtakene
  og `.meta-chip.is-started`.
- **`.btn-yellow`** bærer **mørk** tekst (`--ink`) uten tekst-skygge. En gul
  flate som gir 4.5:1 mot hvit tekst er ikke gul lenger, den er oliven — så
  knappen beholder fargen og bytter teksten i stedet.
- **`.btn-red`** med tekst innledes med en glyf der handlingen er endelig:
  «Slett konto» og «Slett … for alle» bruker begge søppelkasse-glyfen
  (`.btn-glyph` / `ICONS.trashGlyph`), «Forlat» dør-ut-glyfen. Formen sier hva
  som skjer før etiketten er lest.

Størrelse/form kommer fra egne klasser: `.btn` (modaler), `.btn-small`,
`.btn-add` (knapperadene, + `.icon-only` for kvadratisk ＋), `.switch`.
`.btn-ghost` er den nøytrale hvite varianten (Avslå, Trekk tilbake, Lukk).

## Delte klasser — gjenbruk før du lager nye

- `.panel-head` + `.panel-title` + `.panel-actions`: overskrift («ALLE
  OMRÅDER»/«INVITASJONER» osv., uppercase via CSS) på egen linje + knapperad
  under. Brukes i område-/mappe-/konto-modalen og toppmenyens
  listefunksjoner.
- `.crumb-btn`: navigasjonsknappen i toppmenyen — ÉN knapp med begge nivåene
  (nivå-ikon + navn på flate-mønsteret, `.crumb-name` med ellipsis);
  `.crumb-sep` er ›-skilletegnet mellom dem.
- `.trashcan`: ALLE søppelkasse-knapper — hvit avrundet beholder, antall i grå
  sirkel (`.trashcan-count`), **skjult (`hidden`) når tom**.
- `.account-btn`: kontoknappen (person-ikon, fast i øvre høyre hjørne, med
  `.menu-badge` som invitasjons-teller).
- `.account-form` (+ `-label`/`-row`) og `.account-msg`: endre navn/e-post i
  konto-modalen (etikett over felt, Lagre-knapp på samme rad). «Bilde»-seksjonen
  bruker den samme klassen uten å være et `<form>` — mønsteret er etikett over
  innhold, ikke skjemaet.
- `.menu-acc` (+ `-group`/`-head`/`-icon`/`-label`/`-chev`/`-sub`/`-body`):
  trekkspillet i konto-modalen — overskriftsknapp med roterende vinkel og en
  skuff som animerer på høyde. Kun ÉN skuff åpen om gangen, lukkede skuffer er
  `inert`. Objektmenyen har sin egen form på det samme (`.obj-menu-group`), men
  de deler animasjonen (`slideSub`). Se `docs/menus.md`.
- `.lang-select`: språkvelgeren, en `.field`-basert `<select>` (Norsk/English).
  Den finnes to steder med samme klasse — som kontroll i en `.menu-setting`-rad
  i konto-modalen, og i `.auth-lang` nederst på innloggingsskjermen. En
  `<select>` og ikke to knapper: den er tastatur- og skjermlestertilgjengelig
  uten en linje ekstra kode, og den vokser når det kommer et tredje språk. Se
  `sprak.md`.
- `.nav-board`: nav-modalens board (områdekort + mapperader). Alltid ÉN
  kolonne; ellers arves `.card`/`.item`/`.category` uendret fra listedesignet.
  Aktivt område / aktiv mappe = ring i `--focus` trukket innover
  (`outline-offset: -2px`) + `aria-current` — ringen var brand-grønn, men grønt
  ligger på 1,5–2,3:1 mot de seks kortfargene og var altså usynlig nettopp der
  den skulle si hvor man står (`docs/tilgjengelighet.md`). Fokusringen har samme
  farge, men ligger UTENFOR kanten, så de to kan stå samtidig uten å smelte
  sammen. `.uni-count` er en liten, subtil **pill med
  mappe-ikon + antall mapper** som erstatter «(N)» på et kollapset område.
- **Objektmenyknappen (`.obj-menu-btn`) er den ENESTE knappen til høyre på et
  objekt** — på alle seks nivåene. Den erstattet tannhjulet, ✕, del-, forlat- og
  oppløs-knappene, og arver flaten til den kontrollen den avløste: `.card-cog`
  på korthoder, `.item-cog` på rader, `.cat-cog` på kategorioverskrifter. Ingen
  ny knappestil. Innholdet i menyen er autoritativt beskrevet i
  `docs/menus.md`.
- Delt-merket (`.share-badge`) er en ren INDIKATOR på alle nivåer (span,
  `aria-hidden`) — ikke lenger en knapp på listekortet.
- **Type-ikon foran navnet i nav-modalen**: områdekortet og mapperaden
  innleder med `[type-ikon]([delt-ikon])Navn` — `.kind-icon` (globus/mappe, samme
  ikoner som breadcrumben), så `.share-badge` når objektet er delt, så navnet.
  Delte områdekort får derfor IKKE den lyse innerkanten delte listekort har
  (`.nav-board .card.is-shared` nullstiller box-shadow-ringen): `.card-body` er
  gjennomsiktig, så ringen lyste gjennom nederst og leste som en ramme rundt
  mappelista.
- **Tastatur i nav-modalen**: områdekortets `.card-head` og mapperaden er
  `role="button" tabindex="0"` (`:focus-visible` = `--focus`, lagt utenfor
  kanten). De er de eneste veiene inn til navigering uten peker; hodet har i
  tillegg `aria-expanded`. Se `docs/menus.md` for hva Enter/Mellomrom gjør på
  hvert nivå, og `docs/tilgjengelighet.md` for Alt-snarveiene som ligger på de
  samme elementene. Listevisningens `.card-head`/`.cat-head` har nå det samme
  oppsettet, så kollaps og flytting er like tilgjengelige der.
- Checkboxes i modaler: rendres alltid som en pille-formet toggle-switch, ren
  CSS på selve `<input type="checkbox">` (`appearance: none` + `::before`-
  håndtak, ingen ekstra DOM/JS). Av = grå spor, på = `--grad-green` (samme
  grønn som `.btn-green`). Delt regel på tvers av `.time-lock input` (tidslås)
  og `.share-policy-label input` (invitasjonspolicy) i `styles.css`.
- Draging (ingen håndtak): på et objekts navn-/tittelsone (`attachHoldDrag`). På
  **touch** løftes det med trykk-og-hold (200 ms; press-scale `.drag-hold`); på
  **mus/desktop** starter draget umiddelbart på bevegelse (ingen delay). **Cursor:**
  listepunkt-/kategori-dra-sonene får `cursor: grab` (åpen hånd), mens område/
  mappe/liste bruker `cursor: pointer` (pekende hånd — klikk er primærhandlingen).
  Se `docs/drag-and-drop.md` for soner/unntak og mekanikk.
- Placeholders: én delt stil for `.card-/.item-/.group-placeholder` — se
  `docs/drag-and-drop.md`. Ingen kant (kun mørknet flate + innover-skygge);
  den stiplede kanten er fjernet.
- `.add-item-row`: de to «legg til»-knappene nederst i en liste, **midtstilt**
  (`justify-content: center`). Det er ingen navne-input her — objektet opprettes
  tomt og navngis på plassen sin (se «Opprettelse …» under).
- `.add-item-btn` (grønn ＋) og `.add-cat-btn` (gul, kategori-ikon):
  ＋ oppretter et listepunkt, kategori-knappen en kategori — begge umiddelbart,
  begge alltid trykkbare (ingen disabled-tilstand).
  Kategori-knappens ikon er `ICONS.category`-tegningen limt inn direkte i
  `index.html` med `stroke/fill="#111"` — svart som resten av ikonsettet, også
  på den gule flaten (ikke lenger et `currentColor`-unntak). Begge de
  kvadratiske icon-only-knappene (listepunkt-＋ og kategori) bærer store,
  tydelige ikoner: `.btn-add.icon-only .icon` settes til **34px** for begge, så
  ＋-en er like stor som kategori-ikonet (kategori-motivet — klammer/prikker/
  linjer — trenger størrelsen for å lese tydelig, og ＋-en matcher det).
- **Delt ＋-ikon** (`ICONS.plus`, samt inline-kopier i `index.html`): ALLE
  «legg til»-knappene (listepunkt/liste/mappe/område) bruker nå samme SVG-tegnede
  ＋ (to rette streker, `stroke-width="1.05"`, runde ender, `stroke="#111"` —
  svart også på de fargede knappene) i stedet for tekst-glyfen ＋ — som har
  annen linjestil/tykkelse enn resten av ikonsettet og dermed brøt den ellers
  konsekvente streken. De tekst+ikon-
  knappene (liste/mappe/område) beholder `.btn-add .icon`-størrelsen (19px);
  kun de kvadratiske icon-only-knappene skaleres opp til 34px (se over).
- **Kategorier** (`.category` / `.cat-head` / `.cat-title` / `.cat-cog` /
  `.cat-items`): en nivå-1-rad med en header (tittel/meta + objektmenyknapp)
  over en nøstet elementliste. Overskriftslinjen (unntatt menyknappen) er
  trykk-og-hold-sonen for kategori-draging. Kondensert:
  samme 8px-luft som mellom listepunkter, både over overskriften og mellom
  overskriften og listepunktene (`.category` gap 8px; `.cat-items` uten vertikal
  padding). `.cat-title` er **hvit m/ tekst-skygge** (som `.card-title`) —
  lesbar på enhver listefarge. `.cat-cog` bruker den **hvite flate-knappestilen
  fra `.card-cog`** (svakt hvit flate + ring, lysner ved hover) så menyknappen
  er synlig mot den fargede listeflaten. Å løse opp kategorien
  (boble-sprekk-ikonet `ICONS.bubbleBurst`) er menyens siste rad — og den ENESTE
  veien: en kategori slettes ikke, og har derfor ingen søppelkasse å dras i.
  `.cat-head`s 6px sidepolstring stiller tittel/knapper i **samme kolonner** som
  elementenes (som har 6px boks-padding) og kort-hodets — hele lista leser som
  felles kolonner. **«Hylle i veggen»-metafor:** overskriften står på veggen
  (listeflaten), og `.cat-items` er en **fordypning** rett under (4px gap) — litt
  mørkere flate (`rgba(0,0,0,.1)`) + innover-skygge (`inset box-shadow`) + stort
  venstre-innrykk, så listepunktene blir som «bøker» i en hylle som går inn i veggen
  (dette erstattet den tidligere grupperingsstreken). `.category.dragging` er et
  løftet, hvitt chip UTEN fast høyde (følger den kollapsende `.cat-items`-høyden
  under draging — se `docs/drag-and-drop.md`) som skal lese som en **kompakt rad,
  ikke et felt**: kategori-ikonet (`.cat-drag-icon`, skjult i hvile) vises til
  venstre for tittelen, tittelen blir **svart uten skygge** (hvit-på-hvit var
  uleselig mot den hvite flaten), menyknappen skjules (`display:none`) og
  skillelinjene (`::before`/`::after`) males ikke på det løftede kortet. Polstring/
  radius = et listepunkt (6px / 10px) + `gap:0` → **samme høyde som et listepunkt
  under DnD**. Subtile skillelinjer
  (`rgba(0,0,0,.15)`) rammer en kategori mot nabo-radene på nivå 1: **under**
  kategorien (`.category:not(:last-child)::after`) mot det påfølgende listepunktet/
  kategorien — men **ikke** når kategorien er siste rad (`:not(:last-child)`
  følger DOM-rekkefølgen, item OG category som søsken); og **over** kategorien
  (`.item + .category::before`) KUN når raden over er et listepunkt. To kategorier
  på rad får dermed ingen ekstra linje mellom seg utover ::after-en fra den
  øverste. Linjene går **kant-til-kant** (negativ sidemargin `-10px` kansellerer
  `.items-container`s 10px sidepolstring) med **lik luft over og under (16px)**
  hver — margin-verdiene (`::after` 12/8, `::before` 8/12) er ulike fordi de
  kompenserer for forskjellige omkringliggende flex-gap (`.category`s 4px
  topp/bunn vs. `.items-container`s 8px mellom rader), men summerer til samme
  16px på begge sider. **Under DnD** overtar JS linjene i containerne draget
  berører, så man ser hvordan de BLIR ved slipp — `.seps-managed` slår av
  pseudo-reglene over, og hver rad som skal ha en linje over seg får `.sep-above`
  (25px margin-top + en absolutt posisjonert linje 16px over raden = nøyaktig
  samme geometri som i hvile) — eller, når raden UNDER linja er forfar til det
  løftede objektet, males den speilvendt fra raden over (`.sep-below`, se
  `docs/drag-and-drop.md`). Se `docs/drag-and-drop.md`. **Kollaps + ＋-knapp:** en kategori kan **kollapses** som en
  rullgardin (klikk på overskriftslinjen, ikke tittel/meny/meta) —
  `.cat-items` (og `.cat-add`) foldes MOMENTANT (`collapseCatBody`/`expandCatBody`,
  som listekollapsen). Nederst i kategorien sitter en **grønn ＋-knapp** (`.cat-add` /
  `.cat-add-btn`, `.btn-add.btn-green.icon-only`, midtstilt) som legger til et nytt
  (tomt, straks-fokusert) listepunkt direkte i kategorien; skjules når kategorien er
  kollapset.
- **Opprettelse av listepunkter og kategorier — «lag først, navngi på plassen»**:
  det finnes ikke lenger et navnefelt man skriver i før man trykker. Alle tre
  ＋-inngangene (`.add-item-btn`, `.add-cat-btn`, `.cat-add-btn`) legger objektet
  inn MED ÉN GANG, tomt, og åpner navneredigereren på det (blank, fokusert) —
  samme mønster overalt. Avsluttes navngivingen uten tekst (Enter på tomt felt,
  Escape, eller klikk ut), **fjernes det nyopprettede objektet igjen**; et navnløst
  listepunkt er ingenting verdt og skal ikke bli liggende. Alt ligger i
  `nameNewRow()` (app.js), som også tar gravsteinen. Merk: klikk på en dra-sone
  (f.eks. et korthode) `preventDefault`-er pointerdown og flytter derfor ikke
  fokus — da blir navneredigereren stående åpen i stedet, som ved all annen
  inline-redigering.
- **Tittel-redigering ved klikk — kun der den ikke kolliderer**: listepunkter
  (`.item-text`) og kategorier (`.cat-title`, både i en liste og i et område)
  omdøpes fortsatt ved å klikke rett på navnet; raske navnebytter er viktigst
  nettopp der. **Områder, mapper og lister gjør det IKKE lenger**: der
  navigerer eller kollapser et klikk på navnet, og omdøping ligger i
  objektmenyen (og på F2). Signalene er de samme som før der klikk-omdøping
  finnes: klikkflaten følger teksten (`align-self: flex-start`) og en
  **hover-effekt** mørkner bakgrunnen bak tittelen (`background:
  rgba(0,0,0,.12)`).
  Alle tittel-elementene bærer en `__rename`-hook (`setRenameHook`/`startRename`
  i app.js), slik at menyen, F2 og de programmatiske veiene (ny liste, nytt
  område, ny container etter et drag) åpner den SAMME navneredigereren.
- **Listekollaps (rullgardin)**: klikk på korthodet (`.card-head`, ikke på
  menyknappen/meta-chip — tittelen kollapser også) folder `.card-body` sammen MOMENTANT (ingen
  animasjon — `collapseCardBody`/`expandCardBody` setter/fjerner bare høyde/opacity/
  padding; en animasjon gjorde systemet tregere uten å tilføre klarhet). Kortet blir
  da nøyaktig header-høyt, og kortets
  `overflow: hidden` + `border-radius` runder alle fire hjørnene — også nederst på
  headeren. `overflow` settes KUN inline mens/når kollapset (et permanent
  `overflow:hidden` ville klippet et løftet listepunkt under draging). Lukke-
  tilstanden (`card.collapsed`) lagres i DB (`docs/data-model.md`), og alle lister
  kollapser midlertidig mens en liste dras (`docs/drag-and-drop.md`). En **kollapset
  liste/kategori viser antall listepunkter «(N)»** til høyre for navnet (`.title-line`
  omslutter tittel + `.collapse-count`; telleren vises kun kollapset,
  `setCollapseCount`). Liste: alle aktive leaf-elementer, kategorier ikke medregnet
  (`cardLeafCount`). Kategori: dens synlige medlemmer (`catMemberCount`). Telleren har
  mindre skrift enn tittelen og står på SAMME skriftlinje via `.title-line`s
  `align-items: baseline` — derfor må verken `.card-title` eller `.cat-title` sette
  `align-self` (det koblet ut baseline-justeringen og la dem topp-justert, så «(N)»
  leste som hevet skrift). Bredden på klikkflaten følger fortsatt teksten: titlene er
  flex-elementer i `.title-line`.
- **Kollapset kategori = nøyaktig overskriftslinjen**: `.cat-items` har høyde 0 når
  kategorien er kollapset, men lå fortsatt som en flex-rad mellom to av `.category`s
  4px-gap — luften under overskriften ble 4px større enn over (tydeligst rundt
  knappene og mot skillelinjene). `.category.collapsed:not(.dragging) > .cat-items`
  har derfor `margin-top: -4px`, som spiser det ene gapet: lik luft (16px) til
  skillelinja over og under, slik en kollapset liste er nøyaktig header-høy.
  `.dragging` er utelatt fordi den allerede har `gap: 0` (og `collapsedH` i
  `collapseCategory` regner med det).
- **Ny-liste-placeholder** (`.new-list-placeholder`, kategori-/listepunkt-
  ekstrahering, `docs/drag-and-drop.md`): en kort-formet slot med et hvitt **＋-ikon**
  i midten (stiplet-hvit inset-ring over den delte placeholder-flaten) som
  signaliserer at slipp oppretter en NY liste.
- `.field`: felles tekstfelt (auth-input + inviter-input) — solid kant, myk
  bakgrunn, grønn fokus-ring. Nye felt trenger bare klassen `.field`.
- `.pass-wrap` + `.pass-toggle`: passordfelt med «vis passordet»-knapp. Øyet
  (`.icon-btn`, dempet i hvile) ligger INNI feltet ved høyre kant; feltet får
  plass med `padding-right`. Ett nytt passordfelt trenger bare wrapperen +
  knappen med `data-pass-toggle="<felt-id>"` — app.js kobler alle ved oppstart.
- `.account-avatar` / `.member-avatar` / `.resp-avatar`: felles avatar-form
  (rund, sentrert hvit initial på gradient/palettfarge); størrelse/farge per
  bruk. Initialene kommer fra `display_name` (`initialsFromName`). Har personen
  et **profilbilde**, fyller et `<img>` (`object-fit: cover`) sirkelen i stedet
  — samme delte regel for alle tre. Konto-avataren er i tillegg selv en KNAPP
  (kamera-merke `.avatar-cam` nederst til høyre) som velger nytt bilde. Se
  `docs/accounts.md`.
- **Bilderedigereren** (`.avatar-modal`/`.avatar-stage`/`.avatar-mask`/
  `.avatar-slider`): scenen er kvadratisk (`aspect-ratio: 1/1`) og er nøyaktig
  det utsnittet som lagres; `.avatar-mask` er en sirkel med en enorm
  `box-shadow`-spredning som demper ALT utenfor + en hårfin hvit innerring — så
  man ser både hva som blir bildet og hvordan det vil se ut i appen.
  Glidebryterne er stilt manuelt (`appearance: none`, nøytralt spor + grønt
  `--grad-green`-håndtak) i stedet for native kontroller, som de eneste
  `input[type=range]` i appen.
- `.item-cog` / `.card-cog` / `.cat-cog`: de tre flatene objektmenyknappen
  (`.obj-menu-btn`) bruker — dempet ikon på en rad, flate-knapp i et korthode
  eller på en kategorioverskrift. `.obj-menu-panel` + `.obj-menu-row` +
  `.obj-menu-sub`: selve menyen (popover/ark + rader + trekkspill-skuffer), se
  `docs/menus.md`. `.trashcan.drag-trash` + `.to-trash`: søppelkassen som
  drop-mål mens et drag pågår (`docs/trash.md`).
  `.meta-row` + `.meta-chip`: indikator-chipene under navnet (delt/ansvarlig/
  start/frist — status-farger via `--grad-*`). `.resp-avatar` / `.resp-row`:
  ansvarlig-sirkler og velger-rader; sirkelfargen settes inline fra paletten
  (`colorForIndex`, personens alfabetiske plass i delegruppen). Se
  `docs/scheduling.md` og `docs/accounts.md`.
- `.item-check`: avkryssingsboks på listepunkter — rund-firkantet boks, grønt
  hake-fyll (`.item.done`) + gjennomstreket tekst + lavere bakgrunn. Avkryssede
  listepunkter flyttes med FLIP til en egen **«Utført»-seksjon** (`.items-done`,
  skilt med `.done-divider`) nederst i kortet; `done` er datamodell (se
  `docs/data-model.md`). Avkryssede rader kan ikke dras (`canDrag` gater på `done`).
- `.done-restore`: ⟲-knappen helt til HØYRE på «Utført»-linja (`ICONS.restoreArrow`
  — sirkel med et 93°-gap som retter seg ut i en tangent og ender i en pilspiss
  mot klokka) som reaktiverer ALLE utførte listepunkter i lista på én gang
  (`restoreAllDone`, én felles FLIP). Den deler flate-knappen på listeflaten med
  kategoriens menyknapp (`.cat-cog, .done-restore`
  — ett felles regelsett, så de ikke kan gli fra hverandre): svakt hvit flate +
  ring som lysner ved hover, 36×36. Ikonet har svart strek (#111) i seg selv, som
  resten av ikonsettet — knappen bruker IKKE `.icon-btn` (den setter
  `color: var(--ink-soft)` senere i fila og vant over et lokalt `color: #111`,
  som gjorde ikonet blekt). Skillelinja er divider-ens `::after` og ligger derfor
  sist i flex-rekkefølgen, så knappen får `order: 1` for å havne etter den, og
  `margin-right: 6px` (listepunktenes egen polstring) stiller den i samme kolonne
  som radenes menyknapp. Skjult i en frosset liste, som avmerkingsboksene er
  deaktiverte der.
- Ingen lasteindikatorer/spinnere: operasjoner utføres optimistisk og
  serialiseres i en bakgrunnskø (se `docs/accounts.md`) — UI-et venter aldri
  synlig på at noe skal lande. (Den gamle `.spinner`-klassen er fjernet.)
- Liste-ikonet (`ICONS.list`): de tre «linjene» er nå **fylte bullets** (små
  sirkler, `r=0.7`, `fill=currentColor`) for tydeligere separasjon.
- Antall-piller (`.chip-count`) og tellere (`.trashcan-count`) samt varsel-
  badgen (`.menu-badge`) holdes **bevisst separate** — de deler visuelt uttrykk
  (avrundet, tabular-nums) men har ulike roller; å tvinge dem inn i én `.pill`
  ville vært prematur abstraksjon.

## Seksjoner i nav-modalen (`.nav-section-head`)

De tre seksjonene («Mine områder», «Områder delt med meg», «Mapper delt med
meg») får hver en overskriftsrad med to ikoner foran navnet
(`[ressursikon][kontekstikon]`) og en skillelinje over (`border-top`, ikke for
den første). Tom seksjon får en dempet `.nav-section-empty`-linje i stedet for
kort. «＋ Nytt område» (`.nav-add-uni`) står nederst i seksjon 1 og bare der.
Den virtuelle beholderen for frie mapper (`.free-groups-card`) har en nøytral
grå kortfarge og ingen del-/slett-/＋-kontroller. Se `docs/menus.md`.

## Del-modalen: én visning, capability-gatede kontroller

Del-modalen har ikke lenger et eier/mottaker-skille. Medlemslisten vises for
alle med tilgang, gruppert etter rollekategori med `.share-section-title`;
`.member-hint` forklarer hvorfor en rad ikke kan fjernes her. Rollevelgeren ved
siden av e-postfeltet (`.share-role-select`) vises kun for den som kan invitere
eiere. «Forlat» og «Slett for alle» ligger sammen i `.share-actions` — begge kan
være aktuelle samtidig. Begge innledes med en glyf, som «Logg ut» og «Slett
konto» i konto-modalen: «Forlat» bruker dør-ut-ikonet (`ICONS.logout`), «Slett
… for alle» søppelkassen (`ICONS.trashGlyph`). Hver har sitt eget `aria-label`,
så skjermlesere aldri forveksler dem — og de fire endelige/reversible
handlingene i appen får samme form uansett hvilken modal de står i.

## Flate-mønsteret

Hvile = halvgjennomsiktig hvit (`--control-bg`), hover = helt ugjennomsiktig
hvit. Gjelder søppelkasser, breadcrumb-knappene og kontoknappen.

## `[hidden]`-regelen

`[hidden]` har en global `display:none !important`-regel i styles.css — den MÅ
beholdes. Uten den ville klasse-display som `.trashcan`s `inline-flex`
overstyre `hidden`-attributtet, og tomme søppelkasser ville vises likevel.

## Delelinjer i modaler

Delelinjer (f.eks. skillene i område-/mappe-/konto-modalen) skal se ut som
`.modal-head`s `border-bottom` — kant-til-kant, IKKE en innrykket `<hr>` med
vanlig margin (den ville stoppe ved `.modal-body`s side-padding og se kortere
ut enn linja over). Bruk `border-bottom: 1px solid var(--line)` + negativ
side-margin som kansellerer den omsluttende paddingen.

## UX-prinsipper (samme mønster på alle nivåer)

- Klikk = bytt/aktivér. Omdøping ligger i objektmenyen på område/mappe/liste
  (der klikket allerede navigerer eller kollapser) og på selve navnet for
  listepunkter og kategorier — se `docs/menus.md`.
- Slett = `trashed`-flagg → søppelkasse. To veier inn, likt på alle nivåer:
  objektmenyens «Slett»-rad, og **å dra objektet i kassen** — kassen vises fram
  så snart et drag starter (`docs/trash.md`). Søppelkassene er ellers skjult når
  de er tomme; kort trykk = modal (gjenopprett/tøm), klikk-og-hold = sveipefelt
  for tømming.
  Sletting animeres («pakk sammen og fly i søpla», se `docs/trash.md`) så
  brukeren ser hvor objektet havnet. Destruktivt er alltid reversibelt frem
  til tømming (gravstein først da) — derfor ingen bekreftelses-dialog på selve
  slettingen, og heller ikke på tøm-knappen i modalen (sveipe-tømming har
  heller ingen).
- Nytt objekt (område/mappe/liste) aktiveres og går rett i navneredigering.
- Escape lukker øverste modal — men avbryter kun inline-redigering hvis en pågår.
- Del-modalens overskrift er alltid «[objekttype-ikon] [navn] — Innstillinger
  for deling» (gir mening for både eier og mottaker).
- **Bekreftelse**: bruk `askConfirm({title, message, okLabel, danger})` (Promise
  → boolean, app-stilt `#confirm-modal`), ALDRI native `confirm()`. `danger`
  (standard) gir rød OK; `danger:false` grønn. Stables øverst blant modalene.
- **Sveip for å bekrefte** (`.confirm-swipe`): når en handling verken kan angres
  eller gjenopprettes, er bekreftelsen en GEST i stedet for en OK-knapp.
  Foreløpig én bruk: «Slett konto» (`docs/accounts.md`). Feltet gjenbruker
  søppelkassenes sveipe-formspråk — `ICONS.trashSwipe` som roterer 0→180°,
  `.swipe-label`, `.swipe-arrow` og en `--p`-drevet fylling — men i faresonens
  farger (`--danger-soft`/`--danger-soft-hover`) og som et fast felt i modalen,
  ikke en knapp som vokser ut. Sveipet måles fra der fingeren gikk NED (et trykk
  i høyre ende er ikke en bekreftelse), og `role="slider"` + piltastene gir
  tastaturbrukere den samme friksjonen.
- **Angre**: destruktive handlinger som kan angres viser en toast med «Angre»-
  knapp: `showToast(msg, { label, fn })`. Slettinger bruker dette (5 s) sammen
  med fly-i-søpla-animasjonen; gjenopprett-logikken deles med søppel-modalen
  (`restoreUniverse/Group/Card/Item`).
- **Toast** (`.toast`, `showToast`/`hideToast`): halvgjennomsiktig mørk flate
  (`rgba(45,38,70,0.62)`) med `backdrop-filter: blur(14px) saturate(1.3)` og en
  hårfin lys kant — innholdet under skinner gjennom, hvit tekst holder seg
  lesbar. Toasten er `pointer-events: none` i hvile (klikk-gjennom) og `auto`
  mens den vises, slik at hele flaten kan **sveipes til høyre for å lukke den
  med en gang** (`attachToastSwipe`): kun høyre-retning (venstre står stille),
  overveiende vertikal bevegelse gir gesten til siden så den ruller nativt
  (`touch-action: pan-y`), og forbi terskelen (30 % av bredden, minst 56 px)
  kastes toasten ut (`.toast-swipe-out`). Et fullført sveip svelger klikket
  etterpå, så et drag som startet oppå «Angre» ikke også trykker «Angre».
  `opts.onDismiss` lar kalleren gjøre ferdig arbeidet timeren ellers ville gjort
  — slette-toasten committer slettingen (se `docs/trash.md`).
  Teksten brekker over flere linjer i stedet for å kappes: beskjeden sier hva
  som skjedde med brukerens innhold, og en toast som stopper på «Lagt i
  søppelkassen: «Ukens gjø…» har mistet nettopp det den skulle si. Bredden er
  `width: max-content` opp til `max-width`, ellers ville `left: 50%` holdt den
  igjen i en halvbred søyle på mobil. Teksten er kappet til **fire linjer**
  (`-webkit-line-clamp`): den inneholder brukerens egne navn, og uten tak kunne
  toasten vokst opp over lagringsstatusen og skjult den.
- **Kontekstuelt tips** (`.toast-tip`): samme toast, bare litt bredere å brekke
  innenfor — et tips er en setning, ikke en kvittering på tre ord. Toasten er
  dessuten et `role="status"`-live-område, så både tips og kvitteringer når
  skjermlesere. Semantikken (når et tips vises, og alt det aldri skal
  fortrenge) er `docs/introduksjon.md`.
- **Toast eller status?** En toast er en HENDELSE som nettopp skjedde og som
  det er greit å gå glipp av. En TILSTAND som varer — og som brukeren må kunne
  finne igjen etterpå — hører hjemme i lagringsstatusen (under), aldri i en
  toast. Et langvarig problem som melder seg som gjentatte toaster er en feil.
- **Lagringsstatus** (`.sync-status`, `#sync-status`): én diskret, vedvarende
  pille fast nede til venstre som forteller hva som faktisk har skjedd med
  endringene — «Lagret», «Lagrer …», «Frakoblet – endringene lagres på denne
  enheten», «Noen endringer kunne ikke lagres på kontoen din.» eller
  «Endringene lagres ikke på denne enheten.» med en «Prøv igjen»-knapp.
  Semantikken (hva som utløser hvilken tilstand) er `docs/accounts.md`.
  Formspråket er flate-mønsteret (`--control-bg` + blur), ikke toastens mørke
  flate: statusen er bakgrunnsinformasjon, ikke en melding som krever
  oppmerksomhet. Prikken følger **trafikklyset** — grønn (`--primary-dark`) ved
  «Lagret», gul (`--warn`) ved «Lagrer …», rød (`--danger`) ved avvisning og grå
  (`--ink-soft`) ved «Frakoblet», altså «lyset er av»: vi når ikke serveren og
  vet derfor ikke. Teksten sier det samme i klartekst. Grønnfargen er
  `--primary-dark` og ikke `--primary`, fordi pilleflaten er halvgjennomsiktig
  hvit over board-bakgrunnen og den lyse `--primary` faller under 3:1 mot den;
  `tests/a11y-contrast.test.js` håndhever alle fire. Pillen er
  `pointer-events: none` slik at den aldri kommer i veien for board-et — kun
  «Prøv igjen» tar imot klikk. **I ro er pillen usynlig**: «Lagret» fader helt
  ut ett sekund etter at den kom (`QUIET_AFTER_MS` → `.is-quiet` →
  `opacity: 0`), og fader inn igjen ved neste aktivitet. En status som alltid
  står der er visuell støy, og for den som ikke vet hva den er, en gåte —
  kvitteringen skal rekke å bli sett, ikke bli stående og bli lest. Det gjelder
  KUN «Lagret» — «Lagrer …», «Frakoblet» og en avvisning står uendret til de er
  over, så et uløst problem aldri kan forveksles med «ingenting vist». Elementet blir liggende i DOM-en
  hele tiden (bare gjennomsiktig), så fade-in ikke trenger en ny node.
  `role="status"` + `aria-live="polite"` melder hver tilstandsendring, og DOM-en
  røres kun når tilstanden faktisk endrer seg (ellers ville hjerteslaget lest
  opp det samme hvert sekund). Teknisk informasjon (tabell, feilkode) vises aldri
  her — den ligger i konsollen og i `__huskis.syncStatus.snapshot()`.

## Demonstrasjonen: tooltip-kortet (`.tour`)

Demoen for nye brukere har sitt eget lag (`.tour`, z-index 295 — over
lagringsstatusen, under toasten og oppdateringsbanneret). Laget er
`pointer-events: none`: brukeren skal se og bruke HELE appen mens demoen står
på, så det finnes verken mørklegging, uskarphet eller ring rundt kontrollen —
bare `#tour-arrow`, en pilspiss (et kvadrat rotert 45°) som peker på den. Bare
kortet tar imot pekeren.

**Velkomsten er unntaket** (`.tour.narrated`): midtstilt, med både mørklegging
og `backdrop-filter` på flaten bak. Der er det ingenting å peke på ennå.

`.tour-card` er den vanlige hvite modalflaten (radius 20, `--shadow-lg`,
`pop-in`) med `.hint-chip`-ene i den mørke varianten, som i nav-modalen. Den
ruller innvendig når JS kapper høyden (smal skjerm, ingen plass ved siden av
målet). Framdriften er en stolpe (`.tour-progress`), ikke «Steg n av m».

`body.tour-demo` demper kontrollene som ikke er i bruk, med `:not(.tour-live)`
som hele forskjellen: `.tour-live` står på kontrollen steget handler om. Det er
ren affordanse — selve avgrensningen håndheves i JS. Se `docs/introduksjon.md`.

## Bevegelse og tilgjengelighet

Autoritativt for kontrast, navn, tastatur og fokus: `docs/tilgjengelighet.md`.
Det korte som gjelder når du lager en ny kontroll:

- `prefersReducedMotion()` (app.js) hopper over fly-/FLIP-/drop-animasjonene, og
  et `@media (prefers-reduced-motion: reduce)`-blokk nøytraliserer CSS-
  transisjoner/animasjoner. Respekter dette i nye animasjoner.
- Ingen `user-scalable=no` (brukere skal kunne zoome).
- **Berøringsflate**: ikonknappene TEGNES 34–36px (kompakt UI), men et
  gjennomsiktig `::after` gir dem 44×44 å treffe på (`--touch`). Utvidelsen er
  halve luften til naboen, så flatene møtes uten å overlappe — derfor har
  kontrollradene (`.item`, `.card-head`, `.cat-head`) `gap: 8px`. En ny
  ikonknapp må inn i selektorlista i `styles.css` og ha 8px til naboen. Målene
  og fraværet av overlapp er låst i `tests/a11y-runtime.test.js`. Detaljer og
  unntak: `docs/tilgjengelighet.md`.
- **Fokusring**: `outline: var(--focus-w) solid var(--focus)` på lyse flater,
  `var(--focus-on-dark)` på de mørke (toast, oppdateringsbanner). Aldri en egen
  farge — en brand-grønn eller hvit ring forsvinner mot halve paletten.
- **Ikonknapper**: alltid `aria-label`, og navnet skal inneholde objektets navn
  (`quoted(navn)`), ikke bare handlingen. `title` er musehjelp i tillegg, aldri
  i stedet.
- **Nye rader/kort**: koble `attachKeyHandle` på det SAMME elementet som får
  `attachHoldDrag`, så det som kan dras også kan flyttes med tastatur.
- **Nye modaler**: ingenting å gjøre — fokusfellen kobles automatisk på alt som
  har klassen `.modal-overlay` eller `.switcher-overlay`.
- **Skjult uten `hidden`** (en sammenslått trekkspillskuff: høyde 0 +
  `overflow: hidden`) må ha attributtet `inert`. Elementene i den har fortsatt
  en `offsetParent`, så uten `inert` tabber man rett inn i felter ingen ser.
  `focusablesIn()` filtrerer på `[hidden], [inert]`.
- `.visually-hidden` er den eneste riktige måten å skjule noe som fortsatt skal
  leses opp (`#a11y-live`). `hidden`/`display:none` tar elementet ut av
  tilgjengelighetstreet.

## Fargesystem (HSL, posisjonsbasert) + filter

Se `docs/colors-and-labels.md`.
